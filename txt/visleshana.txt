<h3>కూటముల - విశ్లేషణ</h3><hr>
<b>గమనిక:</b><br>
మొత్తం 36 లో, 18 గుణములు వస్తే పొంతన ఉన్నట్లు చెప్పబడింది కాని మినహాయింపులు తప్పకుండా చూడాలి.<br>
ఇది నాపథ్ధతి మాత్రమే. జ్యోతిష్యంలో బల్లగుద్ది చెప్పే సూత్రాలు ఉండవు. ఇవి Newton's Laws కావు.<br><br>
<p>
1. ముందు నాడి, రజ్జు చూడండి. ఒకటే నాడీ, మరియు రజ్జు ఉండ కూడదు. రజ్జుకి విడిగా పాయింట్స్ లేవు. ఏక నాడి ఉండక పోతే 8 పాయింట్స్ వస్తాయి. ఏక నాడీ మాత్రం అయితే మినహాయింపులు చూడండి.<br><br>

2. తరువాత గ్రహ మైత్రి(  రాశ్యాధిప కూటమి) చూడండి. గ్రహ మైత్రికి 5 లో కనీసం 4 లేక 5 పోయింట్స్ ఉండాలి.<br><br>

3. తరువాత తారా బలం చూడాలి.  27 నక్షత్రాలను తొమ్మిది తొమ్మిది చొప్పున, N1, N2,N3 అని మూడు నవకములుగా విభజించారు. తారా బలంలో విపత్, ప్రత్యక్, నైధన తారలు, ఒకటవ మరియు రెండవ నవకంలో పనికి రావు. మూడవ నవకంలో పర్లేదు. ఇక్కడ పాయింట్స్ చూడద్దు.<br><br>

4. ఒక వేళ, మొదటి నవకంలో నైధన తార అయితే, వధ నక్షత్ర పట్టిక చూడండి. అక్కడ ఫలితం మంచిదిగా చెప్పబడితే ఫర్వాలేదు. <br><br>

5. వధ నక్షత్ర పట్టిక చూడండి. ఇద్దరి నక్షత్రములు పట్టికలో ఇచ్చిన జంట అవకూడదు.<br><br>

6. తరువాత రాశి కూటమి చూడాలి. దీనికి 7 పాయింట్స్ వస్తే మేలు. రాకున్నచో, అమ్మాయి నుండి అబ్బాయికి - రాశి 6 వది లేక 8 దవది అవకూడదు. అలా అయితే , అప్పుడు గ్రహ మైత్రికి పూర్తి 5 పాయింట్స్ వస్తే, పర్వాలేదు.<br><br>

7. ఈ విధంగా పైన చెప్పిన నాలుగు కూటములు ముఖ్యంగా చూడండి. ఇవి సరిగ్గా ఉంటే పాయింట్స్ వచ్చినట్లే. ఇంకా అర్ధం కాకుంటే, నాకు వివరాలు WhatsApp చేయండి, నేను చూసి చెప్తాను.<br><br>

YK Prakash</p>

<h3>మేలాపకము - వివిధ కూటముల ప్రాముఖ్యత </h3><hr>
<p><b>ముహూర్త సింధు - ఇరంగంటి రంగాచార్య: </b><br>
1. నాడిదోషం బ్రాహ్మణులకు, వర్ణదోషం క్షత్రియులకు, గణదోషం వైశ్యులకు, యోనిదోషం శూద్రులకు విశేషముగా చూడాలి.<br>
2. మంచి రాశి కూటమి గ్రహ మైత్రి దోషాన్ని, మంచి గ్రహ మైత్రి రాశి కూట దోషాన్ని హరించును.<br>
3. గ్రహ మైత్రి కూటమి ఉంటె మిగతా, గణ, యోని, వర్ణ, షష్టాష్టక భకూట దోషములను హరించును. <br>
4. గ్రహ మైత్రి, తారా శుధ్ధి, వశ్య కూటమి ఉంటె మిగతా దోషములన్నీ హరింపబడును.<br><br></p>


<p><b>రేలంగి తంగిరాల వారి / పిడపర్తి / TTD పంచాంగము: </b><br>
బ్రాహ్మణులకు గ్రహ మైత్రి, క్షత్రియులకు గణ కూటమి, వైశ్యులకు రాశి కూటమి లేక స్త్రీ దీర్ఘము, శూద్రులకు యోని పొంతన ముఖ్యం.<br><br></p>

<p><b>గాయత్రి దేవి వాసుదేవ్:</b><br>

1. వధూవరులవి రాశ్యాధిపతులు ఒక్కరే అయిన రాశులయితే, రజ్జు, వేధ, గణ, రాశి కూటములు లేకున్నా ఫర్వాలేదు. అంటే మేష వృశ్చికములు, వృషభ తులలు, మిధున కన్యలు, ధనుర్మీనములు, మకర కుంభములు.<br>
2. దిన, గణ, యోని, రాశి, రజ్జు కూటములు ఉంటె చాలు పొంతన ఉన్నట్లే.<br>
3. ఈ కూటములకు అంకెలు ఆపాదించకుండా, 8 లో 5 కూటములు బాగుంటే చాలు.<br><br></p>

<p><b>పి స్ అయ్యర్ గారి ప్రకారం:  </b><br>దిన, గణ, రాశి, యోని, రజ్జు కూటములు ముఖ్యం.<br><br></p>

<p><b>TTD పంచాంగం:</b><br>
గ్రహమైత్రి, గణ కూటమి, స్త్రీ దీర్ఘం, యోని కూటమి, నాడీ కూటమి, రాశి కూటమి - ఈ ఆరే ముఖ్యము.<br><br></p>

<p><b>మధుర వారి పంచాంగము:</b><br>
నాడీ, రాశి వర్గ, గ్రహ మైత్రి, యోని, స్త్రీ దీర్ఘము, గణ  కూటములు  -  ముఖ్యంగా చూడాలి. <br><br></p>
