<h3>కూటముల - విశ్లేషణ</h3><hr>
<b>గమనిక:</b><br>
మొత్తం 36 లో, 18 గుణములు వస్తే పొంతన ఉన్నట్లు.<br>
ఇది నాపథ్ధతి మాత్రమే. జ్యోతిష్యంలో బల్లగుద్ది చెప్పే సూత్రాలు ఉండవు. ఇవి Newton's Laws కావు.<br><br>
<p>
1. ముందు నాడి, రజ్జు చూడండి. ఒకటే నాడీ, మరియు రజ్జు ఉండ కూడదు. రజ్జుకి విడిగా పాయింట్స్ లేవు. ఏక నాడి ఉండక పోతే 8 పాయింట్స్ వస్తాయి.<br><br>

2. తరువాత గ్రహ మైత్రి చూడండి. గ్రహ మైత్రికి 5 లో కనీసం 4 లేక 5 పోయింట్స్ ఉండాలి.<br><br>

3. తరువాత తారా బలం చూడాలి.  27 నక్షత్రాలను తొమ్మిది తొమ్మిది చొప్పున, N1, N2,N3 అని మూడు నవకములుగా విభజించారు. తారా బలంలో విపత్, ప్రత్యక్, నైధన తారలు, ఒకటవ మరియు రెండవ నవకంలో పనికి రావు. మూడవ నవకంలో పర్లేదు. ఇక్కడ పాయింట్స్ చూడద్దు.<br><br>

4. ఒక వేళ, మొదటి నవకంలో నైధన తార అయితే, వధ నక్షత్ర పట్టిక చూడండి. అక్కడ ఫలితం మంచిదిగా చెప్పబడితే ఫర్వాలేదు. <br><br>

5. వధ నక్షత్ర పట్టిక చూడండి. ఇద్దరి నక్షత్రములు పట్టికలో ఇచ్చిన జంట అవకూడదు.<br><br>

6. తరువాత రాశి కూటమి చూడాలి. దీనికి 7 పాయింట్స్ వస్తే మేలు. రాకున్నచో, అమ్మాయి నుండి అబ్బాయికి - రాశి 6 వది లేక 8 దవది అవకూడదు. అలా అయితే , అప్పుడు గ్రహ మైత్రికి పూర్తి 5 పాయింట్స్ వస్తే, పర్వాలేదు.<br><br>

7. ఈ విధంగా పైన చెప్పిన నాలుగు కూటములు ముఖ్యంగా చూడండి. ఇవి సరిగ్గా ఉంటే పాయింట్స్ వచ్చినట్లే. ఇంకా అర్ధం కాకుంటే, నాకు వివరాలు WhatsApp చేయండి, నేను చూసి చెప్తాను.<br><br>

YK Prakash <br>
</p>