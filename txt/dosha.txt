<h3>దోష నక్షత్రములు</h3><hr>

<p>
<b>దుష్ట నక్షత్రములు - ముహూర్త దర్పణము: </b><br>
మూలజా శ్వశురం హంతి వ్యాళజాచ తదాంగనాం, జ్యేష్టజా భావుకం హంతి దేవరం తు ద్విదైవజ ||<br>
మూలాశ్రేషా విశాఖేషు మహేంద్రే చోద్భవ ప్పుమాన్ | న దోషక్రుద్వివాహేచ స్త్రియ స్త్వతేషు వర్జితా||<br>

కన్య యొక్క నక్షత్రం మూల అయితే మామను చంపును, ఆశ్రేష అయితే అత్తను, జ్యేష్ట అయితే బావగారిని, విశాఖ అయితే మరిదిని చంపును. ఈ చెప్పిన నక్షత్రములయందు పుట్టిన పురుషుడు దోషము చేయడు. స్త్రీలయితే వివాహమునందు వదిలివేయవలెను. #89 – S – 125, 126 . <br>
</p>
<p>
<b>దుష్ట నక్షత్రములు – బి వి రామన్ :</b><br>
వధువు నక్షత్రములు కొన్ని దోష పూరితములు అనే సాంప్రదాయం ఉంది. మూల -1 – మామ గారికి , ఆశ్లేష – 1 - అత్త గారికి, జ్యేష్ట – 1 – భర్త అన్న గారికి , విశాఖ – 4 – భర్త తమ్మునికి దోషం అని చెప్పబడింది. <br>
</p>
<p>
<b>దోష నక్షత్రములు: రేలంగి తంగిరాల వారి పంచాంగము:</b><br>
వధువు నక్షత్రములు కొన్ని దోష పూరితములు అని చెప్పబడింది. మూల -1,2,3 , ఆశ్లేష – 2,3,4, జ్యేష్ట – 4, విశాఖ – 2.<br>
వీరికి జనన సమయంలో శాంతి జరిపించి ఉంటె, దోషముండదు. అల్లా కాకున్నచో వివాహసమయమున దోషపరిహారమునకై 11 వేలు అపమృత్యు జపం, 24 వేలు గాయత్రి, 10 సప్తశతి పారాయణాలు చేయవలెను.<br>
</p>
<p>
<b>దోష నక్షత్రములు: పిడపర్తి పంచాంగము:</b><br>
విశాఖ పురుషుడైన భార్యానుజ గండం. విశాఖ స్త్రీ అయిన భర్త యొక్క తమ్ములకు గండం. జ్యేష్ట పురుషుడైన భార్యాగ్రజులకు గండం. జ్యేష్ట స్త్రీ అయిన భర్త యొక్క అగ్రజులకు గండం.<br>
</p>