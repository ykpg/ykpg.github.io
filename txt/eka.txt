<h3>మేలాపకము - ఏక రాశి - ఏక నక్షత్రం   </h3><hr>

<p><b>1. ఏక రాశి - ఏక నక్షత్రం అయితే:</b><br><br>
	
	రామన్ గారి ప్రకారం:<br>
	రోహిణి, ఆర్ద్ర, మఖ, హస్త, విశాఖ, శ్రవణం, ఉత్తరాభాద్ర, రేవతి - ఏక నక్షత్రం అయితే శుభమే.<br>
             భరణి,  ఆశ్రేష, స్వాతి, జ్యేష్ట, మూల, ధనిష్ఠ, శతభిష, పూర్వాభాద్ర - ఏక నక్షత్రం అయితే అశుభం.<br>
             అశ్వని, కృత్తిక, మృగశిర, పునర్వసు, పుష్యమి, పుబ్బ, ఉత్తర, చిత్త, అనూరాధ, పూర్వాషాడ, ఉత్తరాషాడ - ఏక నక్షత్రం అయితే మధ్యమము.<br>
	ముహూర్తసింధు - జ్యోతిర్నిబంధం ప్రకారం - 	ఏక నక్షత్రం అయితే శుభమని చెప్పిన వాటిలో హస్త లేదు, స్వాతి ఉంది. <br><br>
                                          
    <b> 2. ఏక రాశి - ఏక నక్షత్రం - ఏక పాదం అయితే:</b><br> <br>      
	ఇద్దరిది ఒకటే రాశి, ఒకటే నక్షత్రం, ఒకటే పాదం అయితే కుదరదు.<br>
	అశ్వని, కృత్తిక, మృగశిర, మఖ, హస్త, స్వాతి, పూర్వాషాఢ, శతభిషం - ఒకే నక్షత్ర పాదమైనా దోషం లేదు. - రామన్ గారు.
	<I>కారణం తెలియదు. వీటిలో మఖ, హస్త ఏక నక్షత్రం అయితే ఫర్వాలేదు అన్నారు. కాని స్వాతి, శతభిషం ఏక నక్షత్రం అయితే కుదరదు అన్నారు కదా?</I><br><br>

<b>3. ఏక రాశి భిన్న నక్షత్రం అయితే:</b><br><br>
	ముహూర్తసింధు - గర్గ వచనం ప్రకారం - వరుని నక్షత్రం వధువు నక్షత్రం కన్నా ముందు ఉండాలి. <I>(కారణం తెలియదు) </I><br>
	కుర్సీజా గారు - ఒకే రాశిలో భిన్న నక్షత్రములు చేసుకోవచ్చు. కాని, అబ్బాయి భరణి, అమ్మాయి కృత్తిక అయితే కుదరదు. అబ్బాయి పుష్యమి, అమ్మాయి ఆశ్లేష అయితే కుదరదు. అబ్బాయి ధనిష్ఠ, అమ్మాయి శతభిష అయితే కుదరదు. <br><br>

<b>4. ఏక నక్షత్రం - భిన్న రాశి అయితే:</b><br><br>
	త్రిపాద నక్షత్ర విషయంలో - అమ్మాయి రాశి ముందు ఉండాలి. - రామన్ గారు. <I>కారణం తెలియదు. </I><br>
	ద్విపాద నక్షత్ర విషయంలో - అమ్మాయి రాశి ముందు ఉండాలి. - రామన్ గారు.<I>కారణం తెలియదు. </I><br>
	త్రిపాద నక్షత్ర విషయంలో - అబ్బాయి పాదం మూడు పాదములున్న రాశిలోనే ఉండాలి. - కుర్సీజ గారు.<br>
	ద్విపాద నక్షత్ర విషయంలో - అబ్బాయి  రాశి ముందు ఉండాలి.- కుర్సీజ గారు.<br>
	గమనిక: ఇద్దరు చెప్పింది పరస్పర విరుద్ధం.<br>
</p>
<p><b>సంజయ్ రథ్ గారి ప్రకారం:</b><br>
1. ఏక రాశి భిన్న నక్షత్రం మంచిదే.
2. ఏక రాశి ఏక నక్షత్రం మంచిది కాదు. అది గనుక - భరణి, రోహిణి, ఆర్ద్ర, పుష్య, ఆశ్లేష, మఖ, హస్త, జ్యేష్ట, మూల, పూర్వాషాడ, ధనిష్ఠ, శతభిషము - అయితే అస్సలు కుదరదు. <I>కారణం తెలియదు. దీనికి, రామన్ గారు చెప్పినదానికి తేడాలు ఉన్నాయి.</I>

<p><b>ముహూర్త సింధు  - ఇరంగంటి గారి ప్రకారం:</b><br>
ఏక రాశి, భిన్న నక్షత్రం ఉత్తమం. ఏక నక్షత్రం భిన్న రాశులు మధ్యమం. ఏక రాశి, ఏక నక్షత్రం అధమం. <I>ఇది స్పష్టంగా, సమంజసంగా ఉంది.</I><br>