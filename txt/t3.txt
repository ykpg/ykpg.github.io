<h3>మేలాపకము - దిన లేక తారా కూటమి </h3><hr>
అమ్మాయి నక్షత్రము నుండి, అబ్బాయి నక్షత్రము వరకు లెక్క వేయ వలెను.  వచ్చిన సంఖ్యను 9 చె భాగించగా వచ్చిన శేషము తీసుకోవాలి. శేషం 3,5,7 - విపత్తార, ప్రత్యక్తార, నైధన తార  పనికి రావు. శుభమైతే 3 గుణములు. అశుభం అయితే 0 గుణములు.<br><br>
<br><br>
<span class = "minahaa">మినహాయింపు</span><br>
ముహూర్త సింధు( దైవజ్ఞ మనోహరము) ప్రకారం 3,5,7 మాత్రం పనికి రావు, రెండు వైపులా చూడాలి. <br>
<b>మహా నక్షత్రములు</b><br>
గాయత్రి వాసుదేవ్  (కాల విధాన): స్వాతి , మృగశిర, మఖ, అనూరాధ. – ఈ నక్షత్రములు వధువు/వరులవయితే మేలాపకం అక్కర లేదు.<br>
<b>దుష్ట నక్షత్రములు</b><br>
బి వి రామన్ : వధువు నక్షత్రములు కొన్ని దోష పూరితములు అనే సాంప్రదాయం ఉంది. మూల -1 – మామ గారికి , ఆశ్లేష – 1 - అత్త గారికి, జ్యేష్ట – 1 – భర్త అన్న గారికి , విశాఖ – 4 – భర్త తమ్మునికి దోషం అని చెప్పబడింది.<br>
ప్రశ్న మార్గ: అమ్మాయి నుండి అబ్బాయిది 3,5,7 అయితే కీడు. 5 మరింత కీడు. అమ్మాయి నుండి అబ్బాయిది 15 కన్నా ఎక్కువది అయితే మేలు ( స్త్రీ దీర్ఘం).<br><br>

<b>స్త్రీ దీర్ఘ౦:</b> <br>
అమ్మాయి రాశి నుండి, అబ్బాయి రాశి 1 వ నవకం – కలహం, 2 వ నవకం – సామాన్యం, 3 వ నవకం – శుభం. కొందరు అమ్మాయి నక్షత్రం నుండి, అబ్బాయి నక్షత్రం 7 ( ముహూర్త దర్పణము > 14 ) కన్నా ఎక్కువది అయితే చాలు అంటారు. <br>
మినహాయింపు: రాశి కూటమి, గ్రహ మైత్రి ఉంటె ఇది చూడనక్కరలేదు.<br><br>
<b>మహేంద్రము: </b><br>
అమ్మాయి నక్షత్రం నుండి, అబ్బాయిది 4,7,10,13,16,19,22,25  అయితే, ఆయుష్, అభివృద్ధులు. ఇక్కడ 7, 16, 25 నైధన తారలవుతాయి అని గమనించాలి. కాల ప్రకాశిక ప్రకారం వైనాశిక నక్షత్రం అయిన 22వ నక్షత్రం కూడా అశుభం అని గమనించాలి. రామన్ గారు తన అనుభవంలో 22 వ నుండి 27 వ నక్షత్రాలు అశుభకరం కాదు అన్నారు.<br><br>
<b>వేధ:</b> <br>
కొన్ని కొన్ని నక్షత్రాల మధ్య పాపత్వం ఉంటుంది. ( పూర్వ కాలామృతం) <br>
అశ్వని – జ్యేష్ట ; భరణి – అనూరాధ; కృత్తిక – విశాఖ; రోహిణి – స్వాతి; ఆర్ద్ర – శ్రవణం ; పునర్వసు – ఉత్తరాషాఢ ; పుష్యమి – పూర్వాషాఢ; ఆశ్లేష – మూల; మఖ – రేవతి; పుబ్బ – ఉత్తరాభాద్ర; ఉత్తర – పూర్వాభాద్ర; హస్త – శతభిషం; మృగశిర, చిత్త, ధనిష్ఠ - ద్విపాద కుజ నక్షత్రములకు పరస్పర వేధ ఉంటుంది.<br><br>
<b>వధ:</b><br>
కశ్యప మహర్షి ప్రకారం ఈ క్రింది వధ తారల జంటలకు కీడు లేదు. మేలే జరుగును.<br>
అశ్వని-పునర్వసు; భరణి-పుష్యమి, రోహిణి-మఖ, ఆరుద్ర-ఉత్తర, పునర్వసు-హస్త, పుష్యమి-చిత్త, పుబ్బ-అనూరాధ, స్వాతి-ఉత్తరాషాడ, మూల-పూర్వాభాద్ర, పూర్వాషాడ-ఉత్తరాభాద్ర, పూర్వాభాద్ర-రోహిణి.<br><br>
మూడవ నవకములో – విపత్తార, ప్రత్యక్తార , వధ (పట్టిక చూడుము) తారలు చూడనక్కరలేదు.<br>
హస్త మరియు మూడు ఉత్తరా నక్షత్రములకు కూడా విపత్తార, ప్రత్యక్తార అశుభం కాదు.<br><br>

<b>27 వ నక్షత్ర అయితే:</b><br>
అమ్మాయి నక్షత్రం నుండి అబ్బాయి నక్షత్రం 27 వది కాకూడదు.  అబ్బాయి నక్షత్రం రేవతి అయితే మినహాయింపు ఉన్నది.<br>
అబ్బాయి నక్షత్రం అమ్మాయి నక్షత్రం నుండి 27వది అయి, ఒకటే రాశి అయితే ఫర్వాలేదు. కాని ఇందులో కూడా ఈ జంటలు పనికిరావు :  భరణి అబ్బాయి – కృత్తిక అమ్మాయి ; పుష్యమి అబ్బాయి – ఆశ్లేష అమ్మాయి ; ధనిష్ఠ అబ్బాయి – శతభిష అమ్మాయి.<br><br>

<b>ఒకటే రాశి అయితే:</b><br>
ఒకటే రాశి, భిన్న నక్షత్రములు అయితే, వరుని నక్షత్రం వధువు నక్షత్రం కన్నా ముందు ఉంటె మేలు.<br>
<b>ఒకటే నక్షత్రం:</b><br>
    • ఇద్దరిది ఒకటే నక్షత్రం అయితే ఈ ఎనిమిది పనికిరావు – భరణి,  ఆశ్రేష, స్వాతి, జ్యేష్ట, మూల, ధనిష్ఠ, శతభిష, పూర్వాభాద్ర.<br>
    • ఇద్దరిది ఒకటే నక్షత్రం అయితే ఈ ఎనిమిది మంచివే – రోహిణి, ఆర్ద్ర, మఖ, హస్త, విశాఖ, శ్రవణం, ఉత్తరాభాద్ర, రేవతి.<br>
    • మిగతా పదకొండు నక్షత్రములు మధ్యస్థమం.<br>
    • ఇద్దరిది ఒకటే రాశి, ఒకటే నక్షత్రం, ఒకటే పాదం అయితే కుదరదు.<br>
    • ఇద్దరిది ఒకటే నక్షత్రం అయితే అబ్బాయి పాదము ముందు ఉండాలి. <br>
    • రామన్ గారు - ఒకే నక్షత్ర పాదమైనా దోషం లేదు – అశ్వని, కృత్తిక, మృగశిర, మఖ, హస్త, స్వాతి, పూర్వాషాఢ, శతభిషం.<br>
    • త్రిపాద నక్షత్ర విషయంలో, అమ్మాయి రాశి ముందు ఉండాలి.<br>
    • ద్విపాద నక్షత్ర విషయంలో, అమ్మాయి రాశి ముందు ఉండాలి.<br><br>

శాకం గుడంచ  లవణం సతిలమ్ కాంచనం తధా | అరిష్ట పరిహారాయ దద్యాద్దానమ్ సమాచరేత్ 	||
ప్రధమే ప్రధమం త్యాజ్యం ద్వితీయేతు త్రుతీయకం | తృతీయే పంచమం త్యాజ్యం నైధనం త్రిషువర్జయేత్ ||<br><br>















