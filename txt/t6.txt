<h3>మేలాపకము - గణ కూటమి </h3><hr>
స్వభావ ప్రక్రుతులను సూచించే విధంగా నక్షత్రములను దేవ, మనుష్య , రాక్షస అనే మూడు గణములుగా విభజించారు. దేవగణము ధర్మ నిష్ఠ, ధార్మికత కలిగి ఉంటాయి. మనుష్యగణము శుభాశుభ మిశ్రమ లక్షణములతో, రాక్షస గణము ఆధిపత్య, క్రూర స్వభావముతో ఉంటాయి. ఇవి సత్వ, రజో, తమో గుణములను చూపుతాయి.<br><br>
ముహూర్తసింధు: ఇద్దరు ఒకటే గణమైతే ఉత్తమం 6 గుణములు. వరుడు దైవ, కన్య  మనుష్య అయితే 5 గుణములు . కన్య దైవ, వరుడు మనుష్య అయితే 4 గుణములు. ఒకరు దైవ, ఇంకొకరు రాక్షస అయితే 1. ఒకరు మనుష్య , ఇంకొకరు రాక్షస అయితే 0. వరుడు రాక్షస, కన్య దేవ అయితే 2  గుణములు. వరుడు రాక్షస, కన్య మనుష్య  అయితే 1  గుణములు. <br><br>
<span class = "minahaa">మినహాయింపు:</span><br>
<b>ముహూర్త సింధు:</b> మంచి భకూటము, యోని శుద్ధి, గ్రహ మైత్రి – ఈ మూడింట ఏ ఒక్కటి ఉన్నా, కన్యా రాక్షస గణ దోషముండదు.<br>
<b>బి వి రామన్ గారు: </b>రాక్షస గణ స్త్రీ, దేవ లేక మనుష్య గణ పురుషుణ్ణి వివాహం చేసుకోకూడదు. రాక్షస గణ పరుషుడు, దేవ లేక మనుష్య గణ స్త్రీని వివాహం చేసుకోవచ్చు.<br>
<b>ప్రశ్న మార్గ: </b>వధూవరుల లగ్న నక్షత్రముల మధ్య గనక గణ కూటమి ఉంటె, లేక నవాంశలో చంద్రుని నక్షత్రముల మధ్య గణ కూటమి ఉంటె , లేక స్త్రీ దీర్ఘం ఉంటె – అమ్మాయిది రాక్షస గణము, అబ్బాయిది మనుష్య గణము అయినప్పుడు చెప్పబడ్డ దోషం ఉండదు. <br>
<b>ఖుర్శీజా:</b>వధువు నక్షత్రము నుండి వరునియొక్క నక్షత్రము 14 కన్నా ఎక్కువ అయితే ఈ దోషం ఉండదు. ఇద్దరిది ఒకే రాశి లేక గ్రహ మైత్రి ఉంటె ఈ దోషం ఉండదు. పూర్ణ చంద్రుడు లగ్న లేక సప్తమములో ఉంటె రాక్షష గణ దోషం ఉండదు.జాతకములో అధి యోగముంటే ఈ దోషం ఉండదు.( 6, 7, 8 లలో శుభులు)<br>
