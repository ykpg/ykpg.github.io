<p>మేలాపకం అంటే వివాహం చేయబోయేముందు, ఒక అబ్బాయి, అమ్మాయి, మధ్య పొంతన ఉంటుందో లేదో చూసే ప్రక్రియ. 
మేలాపకం - వర్ణ, వశ్య, దిన, యోని, గ్రహమైత్రి, గణ, రాశికూట, నాడి అని అష్ట కూటములుగా చూడటం అవుతుంది. <br><br>
వీటికి ఆ వరుసలో 1 నుండి 8 వరకు గుణాంకములు ఇవ్వబడ్డాయి, మొత్తం కలిపితే 36. కనీసం 18 గుణాంకములు ఉంటేనే పొంతన ఉన్నట్లు చెప్పబడింది.<br><br>
కూటములు ఇచ్చే ఫలితములు: వర్ణం – ఆదిపత్యధోరణి లేక మానసికోన్నతి ; వశ్యం – ఆకర్షణ, అనుకూలత ; దిన లేక తార –శుభాశుభములు ; యోని - శారీరక సమన్వయము, సామర్థ్యం ; గ్రహమైత్రి - సఖ్యత ; గణ – స్వభావ ప్రకృతులు ; రాశి - కుటుంబ వృద్ధి; నాడి – తమ మరియు సంతాన ఆరోగ్యం.
</p><br><br>