<h1>మేలాపకము - వర్ణ కూటమి </h1><hr>

<p>
ఆధిపత్యధోరణి లేక మానసికోన్నతి సూచించే బ్రాహ్మణ , క్షత్రియ, వైశ్య, శూద్ర అనబడే వర్ణములు, మీనాదిగా రాశులకు కేటాయించ బడ్డాయి. <br><br>
అమ్మాయి, అబ్బాయి కన్నా పై వర్ణములో ఉండరాదు.<br>ఇద్దరిది ఒకటే వర్ణముగాని, అబ్బాయి వర్ణము అమ్మాయి వర్ణము కన్నా ఎక్కువది గాని ఉంటె 1 గుణము. లేకున్నచో 0 గుణములు. <br><br>

<p><span class = "minahaa">మినహాయింపు: ముహూర్తసింధు(జ్యోతిర్నిబంధము):</span></p>
<p>
ఈ రాశుల యొక్క వర్ణ కూటమి లేకున్నచో జన్మ రాశ్యాధిపతి అయిన గ్రహం  యొక్క వర్ణము చూడవచ్చు. రవి, కుజులు క్షత్రియులు, గురు, శుక్రులు బ్రాహ్మణులు, చంద్రుడు వైశ్యుడు,  బుధుడు శూద్రుడు, శని ఛండాలుడు.
 ఈ విభజన బృహజ్జాతక వచనం ప్రకారం ఉంది గానీ ఈ రోజోల్లో బుధ చంద్రులను వైశ్యులుగా, శనిని శూద్రుడుగా చాలామంది జ్యోతిష్యులచే తీసుకోబడుతోంది. అంటే - రవికుజులు క్షత్రియులు, గురుశుక్రులు బ్రాహ్మణులు, చంద్రబుధులు వైశ్యులు,  శని శూద్రుడు.
</p>


