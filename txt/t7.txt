<h1>మేలాపకము -భ లేక రాశి కూటమి </h1><hr>
ఒకరి జన్మరాశి౦కొకరి జన్మరాశికి ఎంత దూరమో చూడాలి. .<br><br>
<p><b>ముహూర్త సింధు : </b><br>
    1. ఏక రాశి, ఏక నక్షత్రం అయితే భిన్న పాదం అయితేనే శుభము. ఏక రాశి, భిన్న నక్షత్రం ఉత్తమం. వరుని నక్షత్రం తరువాత కన్యది ఉండాలి. ఏక నక్షత్రం భిన్న రాశులు మధ్యమం. ఏక రాశి, ఏక నక్షత్రం అధమం.<br>
    2. ద్విర్ద్వాశములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    3. త్రిరేకాదశములు అయితే సర్వదా శుభావహం.<br>
    4. చతుర్ధ దశమములు మంచిదే.<br>
    5. నవపంచకములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    6. షడష్టకములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    7. సమ సప్తకం మంచిదే. సింహ-కుంభ, కర్కాటక-మకరములకు తప్ప.<br><br>
</p>
<p><span class = "minahaa">మినహాయింపు:</span><br>

<b>బి వి రామన్ గారు: </b><br>
ఇద్దరి జన్మ రాశులు ఒకే గ్రహానికి చెందినవి అయినా లేక ఇద్దరి రాశ్యాధిపతులు పరస్పర మిత్రులైనా, ఈ దోషం విశేషంగా తగ్గుతుంది.<br>
అమ్మాయిది ఓజ రాశి అయితే షష్టాష్టక దోషం లేదు. అమ్మాయిది సరి రాశి అయితే ద్విర్ద్వాదశ దోషం లేదు. ఏకాధిపత్యమున్న రాశులైనా, రాశినాధులకు మిత్రత్వం ఉన్నా, రాక్షస గుణమున్న యువతి అయినా దోషం లేదు. త్రుతీయైకాదశములలో, చతుర్ధదశములలో, సమసప్తకములలో గ్రహమైత్రి చూడవలసిన అవసరం లేదు.<br></p>

<p>
<b>శుభప్రదములైన షష్టాకములు :</b><br>
మేష-వృశ్చిక, వృషభ-తుల,మిధున-మకర,కర్కాటక-ధను,  సింహ-మీన, కన్య-కుంభములు - మిత్ర రాశులైనందున, రాశి కూట దోషం పరిహారమై, 7 మార్కులు హెచ్చును.<br><br>

<b>శుభప్రదములైన ద్విర్ద్వాదశములు</b><br>
మీనమేషములు, వృషభమిదునములు, కర్కాటకసింహములు,కన్యాతులలు, వృశ్చికధనుస్సులు, మకరకుంభములు మిత్ర రాశులైనందున, రాశి కూట దోషం పరిహారమై, 7 మార్కులు హెచ్చును.<br><br>

<b>శుభప్రదములైన నవపంచకములు:</b><br>
మేష-సింహం, వృషభ-కన్య, మిదునతుల, సింహధనుస్సు, తులాకుంభములు, వృశ్చికమీనములు, ధనుర్మేషములు, వగైరాలు.… మిత్ర రాశులైనందున, రాశి కూట దోషం పరిహారమై, 7 మార్కులు హెచ్చును.<br><br>
</p>


