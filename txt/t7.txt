<h3>మేలాపకము -భ లేక రాశి కూటమి </h3><hr>
ఒకరి జన్మరాశి౦కొకరి జన్మరాశికి ఎంత దూరమో చూడాలి. .<br><br>
ముహూర్త సింధు : <br>
    1. ఏక రాశి, ఏక నక్షత్రం అయితే భిన్న పాదం అయితేనే శుభము. ఏక రాశి, భిన్న నక్షత్రం ఉత్తమం. వరుని నక్షత్రం తరువాత కన్యది ఉండాలి. ఏక నక్షత్రం భిన్న రాశులు మధ్యమం. ఏక రాశి, ఏక నక్షత్రం అధమం.<br>
    2. ద్విర్ద్వాశములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    3. త్రిరేకాదశములు అయితే సర్వదా శుభావహం.<br>
    4. చతుర్ధ దశమములు మంచిదే.<br>
    5. నవపంచకములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    6. షడష్టకములైనచో, రాశ్యాధిపతులకు పరస్పరమైత్రి ఉంటేనే శుభం.<br>
    7. సమ సప్తకం మంచిదే. సింహ-కుంభ, కర్కాటక-మకరములకు తప్ప.<br><br>

<span class = "minahaa">మినహాయింపు:</span><br>

బి వి రామన్ గారు: ఇద్దరి జన్మ రాశులు ఒకే గ్రహానికి చెందినవి అయినా లేక ఇద్ద్దరి రాశ్యాధిపతులు పరస్పర మిత్రులైనా, ఈ దోషం విశేషంగా తగ్గుతుంది.<br>
అమ్మాయిది ఓజ రాశి అయితే షష్టాష్టక దోషం లేదు. అమ్మాయిది సరి రాశి అయితే ద్విర్ద్వాదశ దోషం లేదు. ఏకాధిపత్యమున్న రాశులైనా, రాశినాధులకు మిత్రత్వం ఉన్నా, రాక్షస గుణమున్న యువతి అయినా దోషం లేదు. త్రుతీయైకాదశములలో, చతుర్ధదశములలో, సమసప్తకములలో గ్రహమైత్రి చూడవలసిన అవసరం లేదు.<br>
ప్రశ్న మార్గ : <br>
అమ్మాయి జన్మ రాశి నుండి అబ్బాయి జన్మ రాశి 2,3,4,5,6 అవకూడదు ( అదృశ్యార్ధ చక్రం). ఒకే రాశి అయితే, ఒకే నక్షత్రం కాకుంటే ఫర్వాలేదు. ఒకే నక్షత్రం అయినా, ఇవి కాకుంటే ఫర్వాలేదు – భరణి, రోహిణి, ఆర్ద్ర, పుష్యమి, ఆశ్లేష, మఖ, హస్త, జ్యేష్ట, మూల, పూర్వాషాఢ, ధనిష్ఠ, శతభిష. రాశ్యాధిపతులు పరస్పర శత్రువులైనా, సమ సప్తకంలో దోషం లేదు.<br>

అమ్మాయిది ఓజ రాశి అయితే షష్టాష్టక స్థితి తప్పనిసరి పరిస్థితులలో సమ్మతించవచ్చు. అమ్మాయిది సరి రాశి అయితే అష్టమం  దోషం కాదు కాని , షష్టం దోషం అవుతుంది. షష్ట/అష్టమం అయితే, రాశ్యాధిపతి ఒకరే అయినా, రాశ్యాధిపతులు మిత్రులైతే ఫర్వాలేదు కాని, అలా లేకుంటే, నష్టములు, నాశనము. ఇలాంటప్పుడు, ఇద్దరి రాశులు వశ్యము  అయితే మరియు వేధ లేకుంటే, ఫర్వాలేదు.<br>

ద్వితీయం లేక వ్యయం అయితే ధన నష్టం. తృతీయం అయితే దుఖం, చతుర్ధం అయితే తగాదాలు, మనఃస్పర్ధలు, పంచమం అయితే సంతాన నష్టం, షష్టం/అష్టమం అయితే రోగములు, ప్రమాదములు, విడిపోవుట. రాశ్యాధిపతులు పరస్పర శత్రువులైనా లేక వేధ ఉన్నా, 2, 5, 6, 8, 12 స్థితుల వల్ల కలిగే చెడు ఇంకా పెరుగుతుంది.<br>

వధూవరుల యొక్క లగ్న లేక చంద్ర నవాంశలు – వృషభ/సింహ/కన్య/వృశ్చిక – అయితే సంతానం కలుగదు.<br><br>
ఖుర్శీజా:<br>
1. అమ్మాయి రాశి అబ్బాయి రాశి నుండి ఎన్నవది అని చూడాలి. 1 అయితే చాలా శుభం, 2 అయితే మరణము, 3 అయితే దుఃఖము విచారము, 4 అయితే దరిద్రము, 5 అయితే వైధవ్యం, 6 అయితే సంతాన నష్టము, 7 అయితే ఆయుష్షు అభివృద్ది, 8 అయితే అధిక సంతానము, 9 అయితే దీర్ఘ ఆయుష్షు, 10 అయితే ధన లాభం, 11 అయితే సంపదలు, 12 అయితే దీర్ఘ ఆయుష్షు.<br>
2. అమ్మాయి రాశి అబ్బాయి రాశి నుండి 7 కాని అంతకన్నా ఎక్కువ కాని అయితే మంచిది.<br>
3. ద్విర్ద్వాదశ రాశులు అయితే, అబ్బాయిది సరి రాశి, అమ్మాయిది బేసి రాశి అయితే ఫర్వాలేదు.<br>
4. కోణ రాశులు అయితే-  అబ్బాయిది మేషం, అమ్మాయిది సింహం అయితే లేక అబ్బాయిది కర్క, అమ్మాయిది వృశ్చికం అయితే ఫర్వాలేదు. <br>
5. కోణ రాశులు అయితే – అమ్మాయి నుండి – మీన-కర్క, కర్క-వృశ్చిక, కుంభ-మిధున, మకర-కన్య పనికి రావు.<br>
6. షష్టాష్టమ రాశులు అయితే - అమ్మాయి నుండి – ఇది మహా దోషము. అబ్బాయిది సరి రాశి, అమ్మాయిది బేసి రాశి అయితే ఫర్వాలేదు. రాశ్యాధిపతి ఒకరే అయినా, గ్రహమైత్రి ఉన్నా, ఫర్వాలేదు. <br><br>



