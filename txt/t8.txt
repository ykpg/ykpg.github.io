<h1>మేలాపకము - నాడి కూటమి </h1><hr>
<p>
వాత, పిత్త, కఫ(శ్లేష్మ). ఆది, మధ్య, అంత్య నాడులు. ఇది నాడీ శక్తిని, వారసత్వ లక్షణములను సూచిస్తుంది. వారి ఆరోగ్యము, వారి సంతానము యొక్క ఆరోగ్యం కూడా సూచిస్తుంది. <br><br>
వధూవరులు ఒకే నాడికి చెందితే వివాహము చేయ కూడదు. ఇద్దరూ ఒకే నాడి వారైతే స్పందన కరువౌతుంది. ప్రత్యేకించి మధ్య నాడికి చెందితే నిషిద్ధం. ఇద్దరిది ఆది నాడి అయితే వియోగము, మధ్య నాడి అయితే ఇద్దరికీ అరిష్టము, అంత్య నాడి అయితే వైధవ్యము, దుఃఖం. వేర్వేరు నాడులైతే 8 గుణములు. లేకుంటే 0 గుణములు. ఇది కుదరకున్నచో నక్షత్ర పాదముల ప్రకారం చూడవచ్చు<br><br></p>

<p><span class = "minahaa">మినహాయింపు:</span><br>
<b>ముహూర్త సింధు - ఇరంగంటి రంగాచార్య:</b> <br>
1. మధ్యైక నాడి మిక్కిలి దోషం.  పార్స్వైక నాడి కొంచం దోషమే.<br>
2. గోదావరి నది దక్షిణంలో నివసించేవారికి నాడీ దోషం లేదు.<br>
3. కృత్తిక, రోహిణి, మృగశిర, ఆర్ద్ర, పుష్యమి, జ్యేష్ట, శ్రవణ, ఉత్తరాభాద్ర, రేవతి వారికి నాడీ దోషం లేదు.<br>
4. ఏక రాశి భిన్న నక్షత్రం లేక ఏక నక్షత్రం భిన్న రాశి అయితే నాడీదోషం లేదు.<br>
5. క్షత్రియాదులకు పార్స్వైక నాడీ దోషం లేదు.<br>
6. రాశ్యాధిపతులు బుధ/గురు/శుక్ర అయితే దోషం లేదు.<br></p>


<p><b>TTD పంచాంగం: </b><br>
నాడీ దోషం లేని నక్షత్రములు: రోహిణి, మృగశిర, ఆర్ద్ర,  పుష్యమి, శ్రవణ, విశాఖ, ఉత్తరాభాద్ర, రేవతి.<br>

గుప్త పంచాంగము: <br>
ఉత్తర, శతభిషం, పూర్వాభాద్ర, పునర్వసు, ఆర్ద్ర, మూల, అశ్విని – ఏక/ఆది  నాడి దోషం లేదు.<br>
పూర్వాషాఢ, అనూరాధ, ధనిష్ఠ, పుష్యమి, చిత్త, పుబ్బ, మృగశిర – మధ్యైక నాడీ దోషం లేదు.<br>
కృత్తిక, విశాఖ, ఆశ్లేష, శ్రవణం, మఖ,ఉత్తరాషాఢ, రోహిణి – అన్త్యైక  నాడీ దోషం లేదు.<br></p>




