<h3>మేలాపకము - గ్రహమైత్రి లేక రాశ్యాదిప కూటమి </h3><hr>
<p>చంద్రుడు ఉన్న నక్షత్రం జన్మ నక్షత్రం. అలాగే చంద్రుడున్న రాశి జన్మ రాశి. జన్మ రాశ్యాధిపతుల మధ్య సంబంధము వధూవరుల సఖ్యతకు ముఖ్యం. చంద్ర రాశ్యాధిపతికి మానసిక ప్రవర్తనపై ప్రభావం ఉంటుంది కనుక గ్రహమైత్రి చాలా ముఖ్యం. </p>
<p>రాశ్యాధిపతులు - మేషం - కుజ, వృషభం - శుక్ర, మిథునం - బుధ, కర్కాటకం - చంద్ర, సింహం - రవి, కన్య - బుధ, తుల - శుక్ర, వృశ్చికం - కుజ, ధనుస్సు - గురు, మకరం - శని, కుంభం - శని, మీనం - గురు.</p>
<table>
	<caption>గ్రహముల మిత్ర / శత్రుత్వములు- ముహూర్తసింధు</caption>
	<tbody>
	<tr><th>రాశి</th><th>గ్రహం</th><th>మిత్ర</th><th>శత్రు</th><th>సమ</th></tr>
	<tr><td>సింహం</td><td>రవి</td><td>కుజ,గురు, చంద్ర</td><td>శని, శుక్ర</td><td>బుధ</td></tr>
	<tr><td>కర్కాటకం</td><td>చంద్ర</td><td>రవి, బుధ</td><td>-</td><td>కుజ, గురు,శుక్ర,శని</td></tr>
	<tr><td>మేషం, వృశ్చికం</td><td>కుజ</td><td>రవి, గురు, చంద్ర</td><td>బుధ</td><td></td></tr>
	<tr><td>మిధునం, కన్య</td><td>బుధ</td><td>రవి,శుక్ర</td><td>చంద్ర</td><td>శని,శుక్ర</td></tr>
	<tr><td>ధనుస్సు, మీనం</td><td>గురు</td><td>రవి, కుజ, చంద్ర</td><td>బుధ, శుక్ర</td><td>శని</td></tr>
	<tr><td>వృషభం, తుల</td><td>శుక్ర</td><td>శని, బుధ</td><td>రవి, చంద్ర</td><td>కుజ,గురు</td></tr>
	<tr><td>మకరం, కుంభం</td><td>శని</td><td>శుక్ర, బుధ</td><td>రవి, చంద్ర, కుజ</td><td>గురు</td></tr>
	</tbody>
</table>


<p>ముహూర్త సింధు: ఒకే రాశి లేక మిత్ర-మిత్ర = 5 ; మిత్ర – సమ = 4 ; సమ – సమ = 3 ; మిత్ర – శత్రు = 2;  సమ- శత్రు = 1 ; శత్రు- శత్రు = 0 - గుణములు. </p>

<p><span class = "minahaa">మినహాయింపు:</span><br>
<b>ముహూర్త సింధు</b>: ఈ కూటమి ఉంటె, మిగతా వర్ణ, గణ, యోని, భకూట, దిన కూటములు లేకున్నా ఫర్వాలేదు. ఈ కూటమి లేకున్నను, ఇరువురి చంద్ర నవాంశాధిపతులు మిత్రులైతే శుభదాయకమే.<br>
<b>బి వి రామన్ గారు</b>: చంద్రుడున్న నవాంశ అధిపతుల మధ్య మిత్రత్వం ఉన్నప్పుడు నిస్సందేహంగా వివాహం చేసుకోవచ్చు.<br>
<b>ఖుర్శీజా: </b>గ్రహము ఉచ్ఛ పొందే రాశ్యాధిపతి మిత్రుడు అవుతాడు. ఉదాహరణకు శుక్రుడు మీనంలో ఉచ్ఛ పొందును కనుక గురు శుక్రులకు మైత్రి కింద లెక్కవేయవచ్చు.<br>
<b>ముహూర్త సింధు:</b>వర్ణ, గణ, యోని, దిన/తారా, రాశి కూట దోషములున్నప్పటికి , గ్రహ మైత్రి ఉంటె వివాహం శుభదాయకమే.</p>









