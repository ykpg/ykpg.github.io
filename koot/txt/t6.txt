<h3>మేలాపకము - గణ కూటమి </h3><hr>
స్వభావ ప్రక్రుతులను సూచించే విధంగా నక్షత్రములను దేవ, మనుష్య , రాక్షస అనే మూడు గణములుగా విభజించారు. దేవగణము ధర్మ నిష్ఠ, ధార్మికత కలిగి ఉంటాయి. మనుష్యగణము శుభాశుభ మిశ్రమ లక్షణములతో, రాక్షస గణము ఆధిపత్య, క్రూర స్వభావముతో ఉంటాయి. ఇవి సత్వ, రజో, తమో గుణములను చూపుతాయి.<br><br>
ముహూర్తసింధు: ఇద్దరు ఒకటే గణమైతే ఉత్తమం 6 గుణములు. వరుడు దైవ, కన్య  మనుష్య అయితే 5 గుణములు . కన్య దైవ, వరుడు మనుష్య అయితే 4 గుణములు. ఒకరు దైవ, ఇంకొకరు రాక్షస అయితే 1. ఒకరు మనుష్య , ఇంకొకరు రాక్షస అయితే 0. వరుడు రాక్షస, కన్య దేవ అయితే 2  గుణములు. వరుడు రాక్షస, కన్య మనుష్య  అయితే 1  గుణములు. <br><br>
<span class = "minahaa">మినహాయింపు:</span><br>
<p><b>గుప్త పంచాంగము:</b><br>
వధువు రాక్షస గణమై అది రాక్షస గణ దోషం లేని స్త్రీ నక్షత్రం అయితే, వరుడు మనుష్య గణమైనా, 1 గుణము అధికంగా లభించును. ఆశ్లేష, చిత్త, విశాఖ, జ్యేష్ట, మూల, శతభిషం - స్త్రీలకు రాక్షస గుణ దోషం లేదు. అప్పుడు పురుషుడిది మనుష్య గణం అయినా 1 గుణం లభిస్తుంది.</p>

<p><b>ముహూర్తసింధు: </b><br>
మంచి భకూటము, యోని శుద్ధి, గ్రహ మైత్రి (అంశాధిపతుల మైత్రి)  – ఈ మూడింట ఏ ఒక్కటి ఉన్నా, కన్యా రాక్షస గణ దోషముండదు. ఒకే రాశి భిన్న నక్షత్రం లేక ఒకే నక్షత్రం భిన్న రాశి అయినా, గణ, నాడీ దోషములుండవు. ఏక రాశి, భిన్న నక్షత్రం లేక ఏక నక్షత్రం, భిన్న రాశి అయితే - గణ నాడీ దోషములు ఉండవు.
<br></p>

<p><b>SC Kursija – Horoscope Matching made Easy:  </b><br>
1. దేవ, మనుష్య, రాక్షస గణములు. ఇవి సత్వ, రజో, తమో గుణములను చూపుతాయి.<br>
2. వధువు నక్షత్రము నుండి వరుని యొక్క నక్షత్రము 14 కన్నా ఎక్కువ అయితే ఈ దోషం ఉండదు.<br>
3. ఇద్దరిది ఒకే రాశి లేక గ్రహ మైత్రి ఉంటె ఈ దోషం ఉండదు.<br>
4. పూర్ణ చంద్రుడు లగ్న లేక సప్తమములో ఉంటె రాక్షస గణ దోషం ఉండదు.<br>
5. జాతకములో అధి యోగముంటే ఈ దోషం ఉండదు.( 6, 7, 8 లలో శుభులు)<br></p>

<p><b>బి వి రామన్ గారు:</b><br>
 రాక్షస గణ స్త్రీ, దేవ లేక మనుష్య గణ పురుషుణ్ణి వివాహం చేసుకోకూడదు. రాక్షస గణ పరుషుడు, దేవ లేక మనుష్య గణ స్త్రీని వివాహం చేసుకోవచ్చు. వధూవర నక్షత్రముల మధ్య దూరం 14 కంటే ఎక్కువ ఉంటె, గణ దోషం విశేషంగా తగ్గుతుంది.<br></p>

<p><b>ప్రశ్న మార్గ: </b><br>
వధూవరుల లగ్న నక్షత్రముల మధ్య గనక గణ కూటమి ఉంటె, లేక నవాంశలో చంద్రుని నక్షత్రముల మధ్య గణ కూటమి ఉంటె , లేక స్త్రీ దీర్ఘం ఉంటె – అమ్మాయిది రాక్షస గణము, అబ్బాయిది మనుష్య గణము అయినప్పుడు చెప్పబడ్డ దోషం ఉండదు. <br></p>
